<html>
<head>
<!-- Google Tag Manager -->
<script>(function(w,d,s,l,i){w[l]=w[l]||[];w[l].push({'gtm.start':
new Date().getTime(),event:'gtm.js'});var f=d.getElementsByTagName(s)[0],
j=d.createElement(s),dl=l!='dataLayer'?'&l='+l:'';j.async=true;j.src=
'https://www.googletagmanager.com/gtm.js?id='+i+dl;f.parentNode.insertBefore(j,f);
})(window,document,'script','dataLayer','GTM-P9SWT9Z');</script>
<!-- End Google Tag Manager -->
</head>

<body>
<!-- Google Tag Manager (noscript) -->
<noscript><iframe src="https://www.googletagmanager.com/ns.html?id=GTM-P9SWT9Z"
height="0" width="0" style="display:none;visibility:hidden"></iframe></noscript>
<!-- End Google Tag Manager (noscript) -->

<article class="articleBodyElement inner">

    <div class="frameHead">

        <div class="articleHeadType1">

            
        

<p class="leadTitle  ">pozadina intervencije HNB-a</p>
            <h1 class="title">Istražili smo zašto je kuna podivljala i imaju li s time ikakve veze silni euri koje šalju gastarbajteri</h1>

            <ul class="meta">

                <li>Autor: <a href="/autor/nikola-sucec-hina">Nikola Sučec</a></li>
                                    <li class="lastUpdate" data-time="2018-12-05T18:09:51+01:00">Zadnja izmjena 05.12.2018 18:09</li>
                    <li class="publishDate">Objavljeno 05.12.2018 u 18:09</li>
                            </ul>

            <div class="socialShareWrapper" data-url="/reakcije-clanak/668243">
    <ul class="socialLinksType1">
        <li>
            <a href="https://www.facebook.com/sharer/sharer.php?u=https://www.tportal.hr/biznis/clanak/istrazili-smo-zasto-je-kuna-podivljala-i-imaju-li-s-time-ikakve-veze-silni-euri-koje-salju-gastarbajteri-foto-20181205" class="facebook iconFacebook show" target="_blank" data-type="facebook"><span>Facebook </span> <b class="value">9</b></a>
        </li>
        <li>
            <a href="https://twitter.com/intent/tweet?url=https://www.tportal.hr/biznis/clanak/istrazili-smo-zasto-je-kuna-podivljala-i-imaju-li-s-time-ikakve-veze-silni-euri-koje-salju-gastarbajteri-foto-20181205&amp;text=Istra%C5%BEili%20smo%20za%C5%A1to%20je%20kuna%20podivljala%20i%20imaju%20li%20s%20time%20ikakve%20veze%20silni%20euri%20koje%20%C5%A1alju%20gastarbajteri%20%7C%20&amp;via=tportal" data-url="/ajax/reaction/add/twitter/668243" class="twitter iconTwitter show" target="_blank" data-type="twitter"><span>Twitter </span> <b class="value">1</b></a>
        </li>
        <li>
            <a href="viber://forward?text=https://www.tportal.hr/biznis/clanak/istrazili-smo-zasto-je-kuna-podivljala-i-imaju-li-s-time-ikakve-veze-silni-euri-koje-salju-gastarbajteri-foto-20181205" data-url="/ajax/reaction/add/viber/668243" class="viber iconViber" target="_blank" data-type="viber"><span>Viber </span> <b class="value">0</b></a>
        </li>
        <li>
            <a href="whatsapp://send?text=https://www.tportal.hr/biznis/clanak/istrazili-smo-zasto-je-kuna-podivljala-i-imaju-li-s-time-ikakve-veze-silni-euri-koje-salju-gastarbajteri-foto-20181205" data-url="/ajax/reaction/add/whatsapp/668243" class="whatsapp iconWhatsapp show" target="_blank" data-type="whatsapp"><span>Whatsapp </span> <b class="value">2</b></a>
        </li>
        <li>
            <a href="mailto:?subject=Istražili smo zašto je kuna podivljala i imaju li s time ikakve veze silni euri koje šalju gastarbajteri&amp;body=Hrvatska narodna banka (HNB) u utorak je na deviznom tržištu izvela jednu od najvećih intervencija u svojoj povijesti. Od poslovnih banaka otkupljeno je 495 milijuna eura po tečaju od 7,4 kune, čime je u domaći bankarski sustav ubačeno oko 3,66 milijardi kuna. Euro je tradicionalno najslabiji preko ljeta, u špici turističke sezone, no sad je kuna sve jača i jača i to izvan sezone%0D%0A%0D%0APročitaj više na: https://www.tportal.hr/biznis/clanak/istrazili-smo-zasto-je-kuna-podivljala-i-imaju-li-s-time-ikakve-veze-silni-euri-koje-salju-gastarbajteri-foto-20181205?utm_source=email" data-url="/ajax/reaction/add/email/668243" class="email iconMail show" data-type="email"><span>Mail </span> <b class="value">4</b></a>
        </li>
                <li>
            <a href="#komentari" class="comments iconComment show"><span>Komentara</span> <b class="value">2</b></a>
        </li>
                        <li>
            <a href="https://www.tportal.hr/biznis/clanak/istrazili-smo-zasto-je-kuna-podivljala-i-imaju-li-s-time-ikakve-veze-silni-euri-koje-salju-gastarbajteri-foto-20181205/print" class="print iconPrint">Ispiši</a>
        </li>
            </ul>
    <div class="floatingControls active">
        <button class="shareBtn floatBtn nBtn icr iconShare">Podijeli</button>
                <a href="#komentari" class="commentBtn floatBtn icr iconComment"><span class="count">2</span></a>
            </div>
</div>

        </div>

    </div>

    <div class="frameBody">

        <div class="frame frame1">
                        <section class="articleMainMedia">
                <a href="/media/thumbnail/w1000/892406.jpeg" title="Guverner HNB-a Boris Vujčić" data-source="Pixsell" data-author="Profimedia, Pixsell" class="enlargeImage">
    <div class="aspectImg r5to3">
        <img class="lateImage lateImageLoaded" data-src="/media/thumbnail/900x540/892406.jpeg?cropId=0" alt="Guverner HNB-a Boris Vujčić" src="892406.jpeg?cropId=0">
    </div>
</a>
<figcaption class="meta">
        <p>Guverner HNB-a Boris Vujčić</p>
            <p>
        Izvor: Pixsell         /         Autor: Profimedia, Pixsell    </p>
    </figcaption>

            </section>
                        <section class="articleComponents">

                <div class="introComponent">
                    Hrvatska narodna banka (HNB) u utorak je na deviznom tržištu izvela jednu od najvećih intervencija u svojoj povijesti. Od poslovnih banaka otkupljeno je 495 milijuna eura po tečaju od 7,4 kune, čime je u domaći bankarski sustav ubačeno oko 3,66 milijardi kuna. Euro je tradicionalno najslabiji preko ljeta, u špici turističke sezone, no sad je kuna sve jača i jača i to izvan sezone
                </div>

                

       
    


                                    <div class="textComponent">
    <p>HNB-u je to bila već treća devizna intervencija u ovoj godini,<a href="https://www.tportal.hr/biznis/clanak/hnb-izveo-najvecu-intervenciju-u-gotovo-20-godina-evo-kako-nas-brane-od-prejake-kune-foto-20181204"> a po iznosu i najveća od</a> početka 2000. godine. I ovom intervencijom, kao i intervencijama u svibnju i početkom ove godine, središnja banka nastoji spriječiti daljnje jačanje kune.</p>

<p>Tijekom prošle, 2017. godine, središnja banka je pet puta intervenirala na deviznom tržištu<strong>, svaki put kupnjom deviza od komercijalnih banaka.</strong> U pet intervencija ukupno je prošle godine otkupila od komercijalnih banaka <strong>gotovo milijardu eura</strong>.</p>

</div>

                                    <div class="textComponent">
    <p><strong>Potražnja za tom valutom,</strong> što zbog štednje, što zbog otplate kredita u eurima, gotovo uvijek je ista, zbog čega u kasnoj jeseni i zimi kuna slabi. No to se nije dogodilo na kraju ove godine i ne događa se još od 2014. godine. Kuna i dalje jača prema euru, a sada imamo i još jedan važan generator eura - <strong>gastarbajtere</strong> koji u Hrvatsku iz godine u godinu šalju sve veće iznose novca, pogotovo pred božićne i novogodišnje blagdane, a iako se na prvi pogled čini kako bi se upravo u tome mogao kriti razlog velike intervencije HNB-a, zasad još nije tako.</p>

<p>'Trajni višak na tekućem računu bilance plaćanja očito je uzrokovao duge valutne pozicije kod glavnih aktera, a kako su se očekivanja deprecijacije ohladila, nestrpljenje i strah su povukli u drugu stranu te je počela prodaja deviza. Tečaj se dugo kretao između 7,42 i 7,43 kune za euro, da bi prošlog tjedna krenuo prema 7,40 početkom ovoga tjedna, probivši tu granicu prema dolje. Probijanje toga praga provociralo je reakciju središnje banke', pojašnjava ekonomist <strong>Velimir Šonje</strong> na portalu <a href="http://arhivanalitika.hr/blog/jucer-je-bio-jedan-od-onih-hali-gali-dana-na-trzistima-najveca-intervencija-hnb-a-u-povijesti/?fbclid=IwAR2bQ1NXv1Tiat0jtd0igplAwD8_ZcVm02RQg5i_ecUgkvvFXIFNC3_upQA" target="_blank">Ekonomskog laba.</a></p>

</div>

    <p>Takva, jača kuna dobra je za dužnike u eurima koji s manje kuna mogu vraćati <strong>svoje eurske rate.</strong> Loša je s druge strane za štediše koji namjeravaju pretvarati eure u kune i pogotovo za izvoznike koji naplaćuju u eurima, a plaće, materijal i ostale troškove plaćaju u zemlji, <strong>dakle u kunama. </strong></p>

<p>U Hrvatskoj danas, upravo zbog izvoznika i dobrih rezultata prodaje u inozemstvu, imamo<strong> višak deviza</strong>, a barem u idućih godinu dana<strong> </strong>ne bi se trebalo ništa mijenjati te će tečaj ostati stabilan, što se može<strong> </strong>očekivati s obzirom na plan o uvođenju eura i ulazak u Europski tečajni mehanizam.</p>

</div>

                
            </section>
</div>
    
    

                

        
    



    </div>

</article>
</body></html>
